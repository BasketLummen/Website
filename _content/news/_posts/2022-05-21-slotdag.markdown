---
layout: post
title: "Slotdag"
date: 2022-05-03 09:00:00
description: Op zaterdag 21 mei zetten we een punt achter het seizoen 2021-2022.
cover: /news/img/slotdag-2022.jpg
permalink: /news/2022-05-21-slotdag/
---

Op zaterdag 21 mei zetten we een punt achter het seizoen 2021-2022. Een jaar met veel sportieve hoogtepunten, een jaar van mondmaskers, een jaar van met en zonder publiek…… Kortom, een bijzonder jaar maar met een happy end. 

Want gelukkig heeft iedereen de laatste maanden toch weer volop kunnen genieten van de mooiste sport ter wereld op of rond het basketbalveld. 

Noteer alvast het volgende voor 21 mei: 

**Spelers lage ringen (U6-U8-U10-U12)**

- Alle spelers lage ringen (U6 tot en met U12 dus) worden uitgenodigd op onze grote spelnamiddag. We verzamelen om **15u00** in de sporthal De Vijfsprong. Om 17u00 sluiten de ploegen af met hun eigen slotmomentje.
- Wat mee te brengen: de klassieke basket outfit maar ook een paar schoenen om buiten mee te kunnen ravotten. Het moest maar eens mooi weer zijn. En een drinkfles & gezonde snack mag ook natuurlijk. 

**Jeugd hoge ringen – Seniors**

- U14 en U16 jongens en meisjes zijn van harte welkom vanaf **17u30**. Er zal een 3-3 tornooitje plaatsvinden tot 19u30. Meer info via de coaches.
- U18 jongens, U19 meisjes en alle senior ploegen zijn welkom van **19u30** tot 21u30. Ook zij spelen onderling wedstrijden. Meer info via de coaches.

Iedereen die wil kan na het spel of de wedstrijdjes douchen.

**Pizza Kabano & Nathan = gezellig napraten in het cafetaria!!**

Om na al dat harde spelen en sporten terug op krachten te komen, kan je een lekkere pizza afhalen bij de kraam van Pizza Kabano. Deze staat geparkeerd aan het terras van het cafetaria. 

Via onderstaande link moet je bestellen (uur van afhalen wel respecteren!) en kan je direct betalen. Makkelijker kan niet. Eten mag voor één keer alleen maar met de handen en drank is te verkrijgen aan de toog en bij de garçons. De kraam opent vanaf 16u30 en sluit om 23u00.

Pizza’s zijn ook te bestellen in kinderformaat.

[HIER BESTELLEN](https://pizzakabano.be/PIZZA-AANBOD-BASKET-LUMMEN-c132780760)

**Opgelet: bestellen kan enkel online en dit tot en met maandag 16/05. Dank voor jullie begrip.**

We hopen jullie allemaal te mogen verwelkomen op zaterdag 21/05! 

**PS : vergeet ook niet naar onze Athena’s All Star wedstrijd van zondag 8/5 (18u30 start wedstrijd) te komen kijken!**
