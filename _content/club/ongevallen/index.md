---
layout: content
title: Basket Lummen
description: Wat doen bij een ongeval?
keywords: Basket, Lummen
---

#  Wat doen bij een sportongeval

Bij een sportongeval moet er steeds een [aangifteformulier](/club/documenten/verzekeringsformulier.pdf) van Ethias ingevuld worden.
- Minderjarige spelers: vul het formulier in met de gegevens van het kind én van één van de ouders.
- Volwassen spelers: vul het formulier in met je eigen gegevens.

Vermeld kort hoe het ongeval gebeurde (bijvoorbeeld: “voet omgeslagen tijdens de match”) en geef een beknopte omschrijving van de kwetsuur (zoals breuk of verzwikking). Dit is belangrijk, omdat het doktersattest soms moeilijk leesbaar is.

Daarnaast moet steeds het document ‘eerste vaststelling’ door een arts ingevuld worden. Zonder dit document kan er geen dossier worden opgestart.

Beide documenten moeten binnen de 8 dagen per e-mail naar [linda.doggen@telenet.be](mailto://linda.doggen@telenet.be) doorgestuurd worden.

**Belangrijk**: ouders mogen zelf geen aangifte rechtstreeks naar Ethias sturen (niet per post, noch per mail). Wij dienen de aangifte digitaal in en bezorgen vervolgens het dossiernummer aan de speler of ouder.

Na enige tijd ontvang je rechtstreeks een schrijven van Ethias met betrekking tot de verdere afhandeling van de kosten (ziekenhuis, dokter, apotheek, enz.). Dit verloopt rechtstreeks tussen de speler/ouder en Ethias. Gelieve dus geen facturen of andere documenten naar ons door te sturen – dit kunnen wij omwille van de privacy regels niet behandelen. Voor verdere vragen of opvolging kan je rechtstreeks contact opnemen met Ethias. De contactpersoon wordt vermeld in hun schrijven.

Onze rol beperkt zich tot het digitaal doorgeven van de aangifte aan Ethias. De verdere afhandeling gebeurt rechtstreeks tussen de speler/ouder en de verzekeraar.

## Wat is verzekerd?

Leden zijn verzekerd voor lichamelijke kwetsuren, schade aan tanden en brillen:
- tijdens het sporten,
- op weg van en naar trainingen of wedstrijden,
- en bij clubactiviteiten, zoals helpen op een eetdag.